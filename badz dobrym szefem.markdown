Bądź dobrym szefem
==================

Chcesz zostać szefem. Albo już nim jesteś. Albo może zmuszają Cię do bycia szefem. Cóż począć.

Skoro już masz być szefem to bądź dobrym szefem. Ludzie będą Cię szanować, sam będziesz czuł się ze sobą dobrze. Będziesz osiągał dobre wyniki a Twoje życie stanie się łatwiejsze i przyjemniejsze.

Zasady są proste i wydają się oczywiste. Warto jednak przyjrzeć się im z bliska - ot tak, dla przypomnienia.

Bądź sobą
---------

Niektórzy gdy zostaną szefem zaczynają zachowywać się jak szef. A właściwie jak im się wydaje, że szef powinien się zachowywać.

Próbują rządzić podwładnymi, ustawiać ich i budować przepaść respektu.

Mam nadzieję, że Ty tak nie robisz - bo to by znaczyło, że jesteś słaby. A jeśli robisz to przestań.

Bądź sobą.

Zachowuj się wobec pracowników jak wobec innych ludzi. Jeśli jesteś z natury oschły to bądź taki. Nie próbuj przymilać się lub na siłę nawiązywać bliższych kontaktów. Jeśli jesteś radosny lub psotny to nie próbuj być poważny.

Ludzie wyczuwają fałsz. Jeśli Twoje zachowanie wobec pracowników będzie fałszywe to oni wyczują to. Wyczują i będą się czuć z tym źle. Bardzo trudno przyjmuje się polecenia od kogoś fałszywego. I łatwo można je wykonać źle i równie łatwo można to usprawiedliwić.

Myśląc ciągle o tym jakim powinieneś być jako szef zajmujesz swój umysł. Tworzysz kłamstwo. W kłamstwie bardzo łatwo się zgubić. Trzeba ciągle się pilnować, pamiętać co i jak mówiło się wcześniej i do tego wymyślać nowe rzeczy na poczekaniu. To strasznie męczące. Odciąga Twoją uwagę od ważniejszych rzeczy - od bycia dobrym szefem na przykład.

Więc bądź sobą. Pomoże to Twojemu wizerunkowi i zyska szacunek pracowników.

Bądź otwarty
------------

Chwal krytyków
--------------

Każda konstruktywna krytyka jest wartościowa - nawet jeśli się z nią nie zgadzasz. Pracownik krytykujący szefa w twarz jest bardzo wartościowy.

Oddawaj władzę
--------------

Jeśli zatrzymasz władzę dla siebie będziesz musiał ją co dzień wykorzystywać. Łatwiej jest podzielić się nią. Oddaj swoim podwaładnym władzę nad nimi samymi. Pozwól im na samodzielność i szanuj ich odpowiedzialność.

Popelniaj bledy.
----------------

Pozwol sobie na bledy. I tak ich nie unikniesz. Raczej pogodz sie z ich nieuchronnoscia, przyjmij je jako cos normalnego i codziennego. Nie probuj byc idealnym - nie uda Ci sie to.

Ilekroc popelnisz blad przyznaj sie do niego. Powiedz glosno jaki blad popelniles, jak on wygladal. Skad sie wzial - nie pomijaj przy tym swojej winy. Powiedz co powinienes zrobic w zamian. Przepros i powiedz jak nauke wyciagnales z wydarzenia.

Zyskasz tym szacunek ludzi. Beda Cie szanowac za odwage, za umiejetnosc przyznania sie do winy. Zobacza w Tobie czlowieka, kogos z kim moga sie identyfikowac.

Szefowie, ktorzy nie przyznaja sie do winy traca wiele w oczach pracownikow. Podkopuja swoja wiarygodnosc i sprawiaja, ze ludzie przestaja im ufac.

Wspieraj porazki

Pozwol pracownikom na porazki. Jest to szczegolnie wazne w stosunku do nowych czlonkow zespolu.

Ilekroc przyjmuje nowego pracownika w jednym zpierwszych dni wyglaszam mu taka przemowe:

 -- Popelnisz blad. Zawalisz sprawę. To normalne. Wszyscy to robimy. W takiej sytuacji przyznaj sie do bledu i powiedz dokładnie co sie stalu. Nie chce sluchac Twoich wymowek - nie sa one istotne. Wazny jest blad.

 -- Im szybciej powiesz, ze go popelniles tym szybciej bedziemy mogli mu zaradzic. Wszyscy tutaj jestesmy po to, zeby Ci pomoc w takiej sytuacji."

Z kolei gdy rzeczywiscie pracownik popelni blad daj mu wsparcie.

Badz cierpliwy i wysłuchaj jego racji. Będzie się tłumaczył - pozwól mu na to. Gdy skończy przypomnij mu, że nie powinien się tłumaczyć. Powiedz:

 -- Zobacz ile czasu straciłeś na tłumaczenia. Jeszcze więcej czasu straciłeś, żeby je sobie dobrze w głowie ułożyć. Szanuję Cię i lubię Cię. To, że popełniłeś błąd tego nie zmieni. Podobnie będzie następnym razem. Mam prośbę: gdy następnym razem popełnisz błąd omiń tłumaczenia - znamy się już na tym poziomie. Następnym razem przyjdź do mnie i powiedz po prostu jaki błąd popełniłeś. Jeśli już chcesz poświęcić swój czas to wykorzystaj go, żeby zaproponować rozwiązanie. -- I wtedy pomóż mu znaleźć rozwiązanie problemu.

Jeśli chcesz to zdenerwuj się. Dobry moment na nerwy jest pomiędzy przyznaniem się do błędu a próbą wytłumaczenia. Drugi, trochę gorszy, jest po tym jak pracownik się wytłumaczy. Pamiętaj jednak, żeby dalej poprowadzić sprawę tak jak opisałem, pokazać mu wsparcie i chęć do pomocy.

Gdy po raz kolejny popełni błąd, powtórz proces. Niektórzy powoli uczą się, że wolno im popełniać błędy.

Bądź mentorem
-------------

Młody programista ma wiele pomysłów. Chce wiele osiągnąć na raz - tu i teraz. Widzi efekty długotrwałych przemyśleń w istniejącym oprogramowaniu. Nie wie, które rzeczy są ważne. Które powstały na skutek przemyśleń. Które ewoluowały.

Dobry mentor siada z młodym programistą i słucha. Gdy usłyszy nowy pomysł, mówi "zapisz to na kartce, pogadamy o tym jak skończymy z aktualnym zadaniem". Gdy zadanie jest skończone zmusza młodego programistę do przejrzenia kartek. Mentor uczy, że pomysły trzeba porządkować, ustalać ich ważność. Uczy, że pomysły muszą czekać na swoją implementację. Uczy, że pomysły trzeba zapisać. Uczy, że trzeba skupić się na aktualnym zadaniu.

Dobry mentor nie hamuje kreatywności. Dobry mentor uczy jak ją okiełznać i pokazuje gdzie jej miejsce w procesie rozwoju oprogramowania.

Bądź wsparciem
--------------

Wielu zdolnych programistów ma problemy w tzw. "normalnym życiu". Daj poznać, że zawsze jesteś dostępny i chętny pomóc (oczywiście na swoich własnych warunkach). Oczywiście nie rozwiązuj problemów za daną osobę - wskaż raczej na proste kroki, które mogą pomóc w zmianie istniejącej negatywnej sytuacji.

Zyskasz w ten sposób lojalność i oddanie dla swojej organizacji. W praktyce wygląda to tak, że nawet gdy ktoś zaoferuje +50% więcej kasy dla danego developera zostanie on przy Tobie (co najwyżej poprosi o podwyżkę).

Zarób na pracowniku pierwszego dnia
-----------------------------------

Gdy przyjmujesz nowego pracownika zacznij na nim zarabiać od pierwszego dnia. Daj mu od razu zadania, z których będziesz miał zysk. Jeśli musi się uczyć to niech uczy się w locie (i popełnia błędy!).

Zatrudniając pracownika 'na zapas' i dając mu czas 'na naukę' osiągasz dwa złe cele. Przede wszystkim demoralizujesz pracownika. Jednocześnie wywołujesz w sobie uczucie, że pracownik jest Ci coś winien. Przecież na razie tylko się uczył i jeszcze na sobie nie zarobił. W ten sposób przekonujesz siebie, że pracownik jest Ci coś winien.

Pozwól pracownikowi odejść
--------------------------

Pogódź się z myślą, że pracownik odejdzie.
